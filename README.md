
ABP X Files (xfiles.noads.it)
===================
**Adblock Plus** filtra immagini, pubblicità, banner ed altri elementi "*bloccabili*" presenti sulle pagine web e permette quindi di navigare in un web più "*pulito e leggero*" perché privo di pubblicità invasiva. Include inoltre funzioni di sincronizzazione e di whitelisting. È un componente aggiuntivo nato per Mozilla Firefox, poi reso disponibile per altri browser.

![ABP X Files - xfiles.noads.it](https://gioxx.org/wp-content/uploads/2020/07/abp-x-files-nuovo-processo-di-creazione-della-lista-stabile-e-di-hws.jpg)

**X Files** è il nome del progetto nato per gioco, diventato punto di riferimento nazionale per il filtraggio della pubblicità invasiva su una moltitudine di siti web nostrani e internazionali. Il sito web del progetto si trova all'indirizzo https://xfiles.noads.it

ABP: AdBlock Plus
-----------------

Puoi scaricare il componente aggiuntivo AdBlock Plus dal suo sito web ufficiale (https://adblockplus.org/) e installarlo sul tuo browser.  I moduli X Files mantengono la loro piena (o quasi) compatibilità con componenti aggiuntivi alternativi a questo, come uBlock o AdBlock (e non solo, puoi trovare un elenco più completo sul sito web ufficiale di ABP X Files).

I moduli "*X Files*"
-------------------

 - **X Files** (Modulo principale) "*xfs*": specifico per siti web italiani ma con un occhio di riguardo anche a quelli internazionali più visitati, è il modulo principale e lista ufficialmente riconosciuta (per l'Italia), completamente compatibile con AdBlock Plus e "*ben digerita*" anche da componenti aggiuntivi similari.
 - **NoFacebookAds** "*nfa*": nato dall'esigenza di bloccare le pubblicità sempre più presenti sul noto Social Network, questo modulo va a completare la protezione offerta da Adblock Plus e X Files. Compatibile con *X Files* e *Harmful WebSites*.
 - **Harmful WebSites** "*hws*": il modulo che serve a proteggere la navigazione dell'utente impedendogli di caricare dati da siti web potenzialmente pericolosi, si integra perfettamente alle sottoscrizioni già presenti nel tuo Adblock Plus. Si basa sui domini ancora attivi censiti da [Malware Domain List](https://github.com/Ultimate-Hosts-Blacklist/MalwareDomainList.com) e [ZeusTracker](https://github.com/Ultimate-Hosts-Blacklist/ZeusTracker_abuse.ch) per mezzo del progetto [Ultimate Hosts Blacklist](https://github.com/Ultimate-Hosts-Blacklist). Compatibile con *X Files* e *NoFacebookAds*.

> **Attenzione**: a partire dal primo settembre 2019 **la lista filtri NoCoin non è più mantenuta e supportata**. Sul sito web ufficiale ho reso disponibile un'alternativa immediatamente sottoscrivibile, vedi https://gioxx.org/2019/09/02/abp-x-files-le-necessarie-modifiche-per-hws-e-nocoin/.

Tutti i moduli si possono sottoscrivere gratuitamente dalla pagina ufficiale del progetto, all'indirizzo [xfiles.noads.it](https://xfiles.noads.it/).

Licenza d'uso, distribuzione e supporto
---------------------------------------

Dove non diversamente specificato, la lista **ABP X Files viene rilasciata con licenza Creative Commons, versione 4.0 by-nc-sa generica** (così come ogni suo modulo / lista aggiuntiva), descritta punto per punto a questo indirizzo: [creativecommons.org/licenses/by-nc-sa/4.0/deed.it](https://creativecommons.org/licenses/by-nc-sa/4.0/deed.it) (oppure in inglese: [creativecommons.org/licenses/by-nc-sa/4.0/deed.en](https://creativecommons.org/licenses/by-nc-sa/4.0/deed.en)).

Please note that ABP X Files have a strict "Italian policy". No support is offered for websites of any other language. If you require support for a different website, I suggest that you remove the X Files list and choose a subscription better suited to your browsing needs (from the [Known Adblock Plus subscriptions page](http://adblockplus.org/en/subscriptions)).

Grazie!
-------
Qualche ringraziamento:

 - alla [Community di Mozilla Italia](https://forum.mozillaitalia.org) per il costante sostegno e la collaborazione,
 - a [GitHub](https://github.com/) per tutto ciò che mette a disposizione,
 - a [stackedit.io/app](https://stackedit.io/app) per l'ottimo editor MD online,
 - alla mia pazienza e ai soldi che investo in queste idee e progetti che non vengono mantenuti (economicamente parlando) da nessun altro (speriamo duri ancora per molto).
